La mia casa a Roma
Mi chiamo Francesca e abito nel centro di Roma. La mia casa è un po’ piccola ma molto confortevole. Qui vivo con mio marito e i miei due figli. La porta della casa è di legno, mentre le pareti sono tutte colorate. La mia stanza preferita è la cucina.

Qui preparo tante cose buone per i miei bambini. Nella cucina ci sono un tavolo rotondo e quattro sedie. Nel soggiorno ci sono un divano, un mobile per la televisione e un tappeto. La sera mi rilasso sul divano con la mia famiglia.

La camera matrimoniale ha le pareti beige e un grande comò. Sul comò ci sono uno specchio, tre cornici con le foto e il mio profumo. La camera dei bambini ha le pareti celesti. In questa stanza ci sono una scrivania, due sedie, due letti e un grande armadio con quattro ante.

Il bagno è piccolo ma luminoso.



La mia città
Sono nata a Roma e penso che sia la città più bella del mondo. Io vivo in periferia ma tutti i weekend visito il centro con la mia famiglia.

Il luogo che amo di più è Villa Borghese: potrei trascorrere intere ore a passeggiare lungo i viali alberati. Per raggiungere il parco, ci fermiamo sul Colle del Pincio: ammirare la Capitale dall’alto è sempre emozionante, soprattutto nei giorni di sole.

Mi piace osservare i turisti che si guardano intorno con occhi stupiti e anch’io mi sento sempre un po’ in vacanza. Di tanto in tanto, mi concedo un pomeriggio di shopping tra le vie del centro.

A volte resto a osservare le vetrine delle boutique di lusso, mentre altre volte faccio acquisti nelle profumerie e nei negozi di vestiti. Quando ho bisogno di rilassarmi, mi regalo una passeggiata ai Fori Romani. Mi sembra di viaggiare nel tempo e mi sento felice.



Le città dell’amore
Verona è divenuta famosa grazie a Shakespeare che ha raccontato la storia di Giulietta e Romeo e per questo è chiamata anche la città dell’amore. Ogni anno gente da tutto il mondo viene a visitare la casa-museo di Giulietta per affacciarsi al famoso balcone, dal quale pronunciò le famose parole: “Oh Romeo, perché sei tu Romeo?”. Una leggenda narra che toccare il seno della statua di Giulietta porti fortuna!

Ma in Italia c’è un’altra città che è conosciuta come la città dell’amore, Venezia. Il luogo magico è “Il ponte dei sospiri” che si può ammirare dal Ponte della Paglia, a pochi passi dalla maestosa Piazza San Marco o si può passare sotto di esso durante un giro in gondola. In realtà, il ponte collega il Palazzo Ducale alle Prigioni ed è chiamato così perché chi i prigionieri passando dal ponte sospirava vedendo per l’ultima volta il mondo esterno.



Roma (lettera)
Leggi la lettera che Luca ha scritto a Leila e rispondi alle domande.

Cara Leila, Sono appena arrivato in Italia ed è un luogo davvero incantevole. Ieri ho visitato il centro di Roma e devo dire che è davvero una città con molti monumenti antichi, infatti sono risalenti all'epoca Romana. Ho visto il Colosseo e devo ammettere che pensavo fosse più piccolo, invece è grande ed è davvero un bel monumento, peccato che non sono riuscito ad entrare.

Ieri sono andato con dei miei amici a mangiare in un ristorante in cui cucinano dell'ottimo pesce, ma come tu ben sai, a me il pesce non piace, infatti ho ordinato una pizza ed era davvero molto buona.

Dopo la cena siamo andati a fare un giro nella parte antica della città, dove ci sono i resti archeologici dell'antica Roma, sembrano disposti in maniera casuale e invece ricostruiscono perfettamente la pianta della città di molti anni fa.

Vorrei dirti tante cose, ma non ho molto tempo perché ho molte commissioni da svolgere. Ti saluto con un bacio. Non vedo l'ora di tornare da te. Sono due giorni che non ci vediamo e già mi manchi tanto.
